با گذشت یک سال از تردد آزمایشی چری تیگو 5X در ایران، پیش‌فروش این کراس‌اور با نام ام‌وی‌ام ایکس 55 توسط مدیران خودرو آغاز شده است.


چری تیگو 4 با کد 5X در بازارهای خارج از چین فروخته می‌شود. این محصول از نظر اندازه‌ی بدنه، اندکی بزرگ‌تر از ام‌وی‌ام ایکس 33 (تیگو 3) و البته کوچک‌تر از چری تیگو 5 است. ابعاد خودرو شامل طول ۴,۳۳۸ میلی‌متر با عرض ۱,۸۳۰ میلی‌متر و ارتفاع سقف ۱,۶۴۵ میلی‌متر است که فاصله محورهای ۲,۶۳۰ میلی‌متر فراهم می‌کند. چری تیگو 4 در ایران با کد ام‌وی‌ام ایکس 55 فروخته خواهد شد.Chery Tiggo 5x

برخلاف ابعاد، مشخصات فنی ام‌ وی‌ ام ایکس 55 مشابه ایکس 33 نیست و اشتراکاتی با تیگو 7 دارد.جدیدترین محصول مدیران خودرو از پیشرانه‌ی ۱.۵ لیتری توربوشارژ با قدرت قدرت ۱۴۰ اسب‌بخار در ۵۵۰۰ دور بر دقیقه و نهایت گشتاور ۲۱۰ نیوتن‌متر از ۱۷۵۰ تا ۴۰۰۰ دور بر دقیقه استفاده می‌کند. این مدل، در زمانی حدود ۱۱ تا ۱۲ ثانیه به سرعت ۱۰۰ کیلومتر بر ساعت می‌رسد و نهایت سرعت ۱۹۰ کیلومتر بر ساعت خواهد داشت. تیگو 4 مجهز به موتور ۱.۵ لیتری، همراه‌با جعبه‌دنده‌ی دستی ۶ سرعته و جعبه‌دنده خودکار ۶ سرعته دبل‌کلاچ (DCT) میانگین مصرف سوخت ۸.۵ تا ۹ لیتر در ۱۰۰ کیلومتر خواهد داشت.

Chery Tiggo 5x

فهرست امکانات فنی MVM X55 در ایران:

کیسه ایمنی هوا جلو وجانبی از نوع SRS
کمربند ایمنی ۳ نقطه ای برای سرنشین ها
ترمز دیسکی خنک کننده جلو وعقب
تعلیق جلو وعقب
ترمز پارک برقی
حفظ خودرو در شیب (AUTOHOLD)
کنترل پایداری
هشدار دهنده و ضد سرقت ایموبلایزر
قابلیت کنترل خودرو از طریق ساعت هوشمند
طراحی داخلی چرم تیره
سانروف دو حالنه برقی
دوربین ۳۶۰ درجه
دوربین داینامیک
سنسور پارک عقب
هشدار دهنده باز ماندن درهای جلو
کروز کنترل
حالت رانندگی اقتصادی
فرمان برقی
سیستم صوتی و تصویری همراه مانیتور ۹ اینچی لمسی دارای پورت USB
قابلیت اتصال تلفن همراه از طریق بلوتوث
کنترل سیستم صوتی روی غربلیک فرمان
کنترل فشار باد لاستیک ها
نمایش اطلاعات خودرو، پشت فرمان
آینه های جانبی برقی همراه گرمکن
چراغ رانندگی در روز LED
شیشه بالابربرقی
تنظیم برقی صندلی راننده
مجهز به ۶ بلندگو استریو
چراغ ترمز LED
سیستم ورود به خودرو و استارت بدون کلید
سیستم تهویه الکتریکی
Chery Tiggo 5x

مدیران خودرو، X55 را در ۲دو تیپ اکسلنت و اکسلنت اسپرت، به‌ترتیب با قیمت‌های ۳۹۲ و ۳۹۴ میلیون تومان پیش‌فروش می‌کند. این خودروها، موعد تحویل ۴۵ روزه با گارانتی چهار سال یا صدهزار کیلومتر دارند. همچنین، امکان خرید ام وی ام ایکس 55 در فرودین‌ماه ۹۹ با شرایط اقساطی نیز به شرح زیر است.

مشخصات	قیمت کارخانه	شرایط ثبت نام فروردین‌ماه ۱۳۹۸	موعد تحویل
ام وی ام X55 اکسلنت	۳۹۲,۱۶۳,۰۰۰	پیش‌پرداخت ۱۱۷,۵۱۰,۰۰۰ تومان با اقساط ۱۲ تا ۶۰ ماهه برای ۶۰ درصد قیمت نهایی در زمان تحویل	۶۰ روزه
ام وی ام X55 اکسلنت اسپرت	۳۹۴,۱۶۳,۰۰۰	پیش‌پرداخت ۱۱۸,۱۰۰,۰۰۰ تومان با اقساط ۱۲ تا ۶۰ ماهه برای ۶۰ درصد قیمت نهایی در زمان تحویل	۶۰ روزه
شما می‌توانید برای مقایسه مشخصات فنی انواع خودرو، گالری تصاویر و بحث و تبادل نظر پیرامون اتومبیل‌های موجود در بازار کشور از بخش محصولات زومیت استفاده کنید. انواع خودرو سایپا، ایران خودرو، محصولات پژو،‌ رنو، هیوندا، کیا، MVM و دیگر برندهای فعال در بازار کشور را در این بخش خواهید یافت.